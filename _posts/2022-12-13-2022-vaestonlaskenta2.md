---
layout: single

title:  "Mitä huolia Unkarin väestönlaskenta herättää?"

categories: [Unkari, yhteiskunta]

---

**Unkarin vuoden 2022 väestönlaskenta on viimein suoritettu, mutta mitä huolia se herättää kansalaisissa?**

Tämä kirjoitus on julkaistu alunperin [Twitter-ketjuna](https://twitter.com/JMKoskinen/status/1602615744621068290), joka on sellaisenaan avattuna alla.
{: .notice--info}

Tein parisen kuukautta sitten ketjun koskien Unkarissa suoritettavasta väestönlaskennasta, joka on nyt suoritettu, mutta erästä asiaa ketjussa ei käsitelty: miksi eräiden mielestä tietojen kerääminen ei ole hyvä asia ja mitä pelkoja se herättää Unkarin ilmapiirissä?

<blockquote class="twitter-tweet" data-conversation="none" data-align="center" data-dnt="true"><a href="https://twitter.com/JMKoskinen/status/1577706870281629696">https://twitter.com/JMKoskinen/status/1577706870281629696</a></blockquote><script async src="https://platform.twitter.com/widgets.js" charset="utf-8"></script>

Väestönlaskennassa pyydettiin vastaajilta rehellisyyttä, jotta heidän elinoloistaan saataisiin tarkka ja oikea kuva, jolloin yhteiskunnalliset toimijat voisivat tehdä heidän hyväksi parempia päätöksiä. Miten ihmeessä tämä voisi olla pelkoa herättävää ja ongelmia synnyttävää?

Ongelmana on Unkarin pelon ilmapiiri, jossa kansalaiset eivät halua ajautua hankaluuksiin mm. mielipiteittensä takia, eikä luottamus muihin ihmisiin tai instituutioihin ole aina vahva.

Toisena suurena ongelmana on huoli yksityisyydestä ja tietoturvasta sekä informaation keskittäminen entisestään. Samoin myös ylimman valtiovallan ja puoluekoneiston sekoittuminen, jossa jälkimmäinen käyttää valtaa ja sen järjestelmiä osana omaa koneistoa.

Näin informaation aikakautena meistä jokaisesta on olemassa valtava määrä tietoa ja sitä kerätään jatkuvasti. Tämä tapahtuu niin omasta tahdostamme kuin myös tahtomattamme – voimme vain kuvitella, että mihin kaikkialle tämä kaikki tieto päättyy.

Koronapandemian alussa naureskeltiin, että ainakin Unkarissa ovelta ovelta kiertely väenstölaskennan merkeissä on tuttua, joten miksei myös vaikka rokotteiden jakaminen? Noh, näin eitoki tapahtunut, mutta mitä jos olisi olemassa keino kaivaa opposition äänestäjät esiin?

Vaalisalaisuutta kunnioittavassa maassa tämä onneksi pysyy äänestäjän omana tietona, eikä väestönlaskennan avulla tätä tietoa saada esiin, joten pelko on varmasti aiheeton, mutta miksi unkarilaiset ovat silti huolissaan?

Hallitus on tunnettu isolla rahalla mainostamisesta ja kirjeiden lähettämisestä. Luottamus tietosuojaan vahingoittui koronapandempian aikana, koska rokotuksia koskevan uutiskirjeen tilaajat ovat tähän päivään asti saaneet viestejä hallituksen politiikasta.

*(Hungary Todayn [uutinen](https://hungarytoday.hu/govt-sends-political-newsletters-to-e-mail-addresses-registered-for-vaccination/) tammikuussa 2022, jossa kerrotaan hallituksen lähettäneen poliittisia uutiskirjeitä koronarokotuksista tiedottavalle postituslistalle.)*

Tämä esimerkki kuvastaa jo vaalikamppanjoinnista tuttua asetelmaa, jossa Fideszin puoluekoneisto käyttää hallituksen ja viranomaisten työkaluja hyväkseen. Viranomaistiedotus kääntyi tässä hyväksi väyläksi vaalityölle kevään vaalien korvalla.

*(Hungary Todayn toinen [uutinen](https://hungarytoday.hu/government-controversial-campaign-opposition-letter-vaccination-emails/) maaliskuussa 2022, jossa kerrotaan hallituksen yhä lähettävän vaalimainontaa koronarokotuksista kertovalle postituslistalle juuri ennen parlamenttivaaleja.)*

Kevään vaalien jälkeen pääministerin toimisto sai suoran pääsyn suurempaan tietomäärään, kun sisä- ja ulkoministeriön keräämä informaatio ja tiedustelutieto ryhdyttiin kokoamaan yhteisen viraston alaisuuteen.

*(Toimittaja **Szabolcs Panyin** [artikkeli](https://balkaninsight.com/2022/10/13/boosting-of-spying-capabilities-stokes-fear-hungary-is-building-a-surveillance-state/) vakoilusta Unkarissa. Hän joutui tutkivana toimittajana Unkarin hallituksen vakoilun kohteeksi, jossa käytettiin hyväksi Pegasus-vakoiluohjelmaa.)*

Tämä on herättänyt pelkoa mahdollisesta valvontayhteiskunnan muodostumisesta, jossa valtaapitäville epämieluisat kansalaiset ja toimijat voidaan kaivaa esiin, jolloin heitä voidaan vakoilla. Tätähän on Unkarissa jo tehty:

*(Ylen [uutinen](https://yle.fi/a/3-12025927) selvityksestä, jonka mukaan Unkari ja yhdeksän muuta maata ovat vakoilleet kansalaisiaan Pegasus-vakoiluohjelmalla.)*

On luonnollista, ettei tällaisessa ilmapiirissä ja yhteiskunnassa haluta antaa itsestään entistä enempää informaatiota, jota voidaan käyttää poliittiseen vaikuttamiseen ja pelotteluun.