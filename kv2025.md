---
layout: single
author_profile: true

title: Kuntavaalit 2025

toc: true
toc_label: "Vaalikamppanjastani"
toc_icon: "rectangle-list"
toc_sticky: false

excerpt: "Vasemmistoliiton kuntavaaliehdokas Rovaniemellä!"
header:
  overlay_image: /assets/images/header10.png
  overlay_filter: 0 # same as adding an opacity of 0.5 to a black background
  caption: "Kirkkolampi"
---
# Miksi olen ehdolla?
![Joni-Matti Koskinen](/assets/images/custom.png){: .align-right}
Olen ehdolla kunnallisvaaleissa Rovaniemellä, koska haluan olla päättäjänä mukana rakentamassa rakkaasta kotikaupungistani eläväistä mahdollisuuksien kaupunkia, joka on elinvoimainen ja yhdenvertainen. Rovaniemen tulisi olla kaupunki, jonka jokainen tuntisi omaksi kaupungikseen, jonne on hyvä jäädä rakentamaan elämää.

Länsikankaan kasvattina Rovaniemi kaikkine puolineen on aina ollut minulle rakas kotikaupunki, jonka aseman ja tunnettavuuden eteen minulla on aina ollut ilo ja ylpeys tehdä työtä yhdistystoiminnassa. Kuntavaaleihin lähteminen oli helppo päätös, koska kuntatasolla tehdään ne päätökset, jotka näkyvät rovaniemeläisten arjessa ja ympäristössä. Päätökseni lähteä mukaan politiikkaan syntyi vuoden 2023 eduskuntavaalien jälkeen, koska en enää kokenut äänestämisen riittävän yhteisten asioiden ajamiseen.

# Minusta lyhyesti

Olen 35-vuotias sähkövoimatekniikan insinööri, joka työelämän ohessa opiskelee politiikkatieteitä Lapin yliopistossa. Sivuaineinani opiskelen kansainvälistä oikeutta, filosofiaa ja teologiaa. Ammattikoulutukseltani olen sähköasentaja, joten opiskelen yliopistossa poikkeuksellisesti ilman ylioppilastutkintoa. Osan yliopisto-opinnoistani olen suorittanut vaihto-oppilaana Pázmány Péterin katolisessa yliopistossa Budapestissa, Unkarissa.

Opinnoissani olen perehtynyt juurikin Unkarin politiikkaan ja yhteiskuntaan, joka on ollut omiaan syventämään käsitystäni politiikasta ja sen tekemisestä. Valitettavasti juuri tällä tutkimusmatkalla olen tutustunut niihin länsimaista demokratiaa rapauttaviin ilmiöihin, jotka ovat nousseet esiin myös muissa länsimaissa Suomi mukaan lukien. 

# Vaaliteemoistani

Rovaniemi tarvitsee sopivia asuntoja kaikille, koska niiden puute ja korkeat vuokrat eivät saisi olla esteenä täällä asumiselle. Myös kylät on pidettävä asuttuina, koska elinvoimaiset kylät ovat koko Rovaniemen etu.

Oppilaille niukkuuden sijaan laajalti valinnaisia aineita ja riittävät oppimateriaalit. Kouluissa on otettava myös erityislapsien tarpeet huomioon. Laadukas kasvatus ja koulutus ovat aina sijoitus tulevaisuuteen.

## Kulttuurin tukeminen

Kulttuurin tukeminen on tärkeää, koska monipuolinen kulttuuritarjonta luo hyvinvointia ja elinvoimaa, mutta myös työllisyyttä. Tuetaan Valoaseman ja lasten kulttuurikeskuksen rakentamista.

## Kestävämpi matkailu

Meidän tulee kehittää ympärivuotista kestävämpää matkailua, joka huomioi paikalliset ja luo tänne pysyvämpää työllisyyttä ja verotuloja. Säästetään meidän yhteinen Ounasvaara liikarakentamiselta.

## Estetöön ja yhdenvertainen kaupunki

Tehdään Rovaniemestä määrätietoisesti esteetön ja yhdenvertainen kaupunki. Sen tilojen ja palvelujen tulee olla esteettömiä ja saavutettavia. Jokaisen tulee saada olla omana itsenään osa yhteisöä, jossa jokaisen vaikuttamismahdollisuudet on varmistettu. Rovaseudun työllisyysalueen tulee edistää nuorten lisäksi erityisesti vammaisten työllistymistä.

Minulle tulevaisuuden Rovaniemi on elävä mahdollisuuksien kaupunki, joka on entistä kestävämpi, viihtyisämpi ja yhdenvertaisempi. Se on kaupunki, jonne kannattaa jäädä rakentamaan elämäänsä. Ensinnäkin tämä on mahdollista tarjoamalla esilaisia asuntoja, joihin esimerkiksi opiskelijoilla on varaa. Tänne jäämisen edellytyksenä ovat laadukas kasvatus ja koulutus sekä monipuoliset kulttuuri- ja liikuntapalvelut. Niiden tarvittava tukeminen ja rahoittaminen on aina nähtävä kuluerän sijasta sijoituksena tulevaisuuteen.

# Vaalikoneet
Suorat linkit vastauksiini vaalikoneissa:
- [Ylen vaalikone](https://vaalit.yle.fi/vaalikone/kuntavaalit2025/193/ehdokkaat/5175)
- Sanoman vaalikone
    - [Helsingin Sanomat](https://www.vaalikone.fi/kunta2025/hs/ehdokkaat/012f3498-4d03-4832-8e61-3bcca25964c8)
    - [Iltasanomat](https://www.is.fi/politiikka/art-2000011070516.html)