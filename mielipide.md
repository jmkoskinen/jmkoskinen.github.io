---
layout: single
classes: wide

title:  "Kan­sa­lais­jär­jes­töil­tä ei saa enää leikata"

---

**Mielipidekirjoitus, *Lapin Kansa*, 29. maaliskuuta 2019**

Seuraavan hallituksen tulisi lopettaa jo vuosia jatkunut avustuksien leikkaaminen kansalaisjärjestöiltä ja -toimijoilta.
Sipilän hallitus on leikannut avustuksia erityisesti järjestöiltä, jotka ovat kritisoineet hallituksen ulko- ja turvallisuuspolitiikkaa, mutta myös nostaneet esiin esimerkiksi Suomen aseviennin ongelmia ja suomalaisyritysten verovälttelyä.

Jos seuraava hallitus on myös haluton tukemaan demokratiaan kuuluvia tärkeitä kriittisiä ääniä, tulisi aloittaa keskustelu verotuksen lahjoitusvähennyksen laajentamisesta koskemaan kansalaisten antamia lahjoituksia kansalaisjärjestöille. Tähän ei pitäisi mennä, koska se ei ole ongelmatonta, mutta järjestöt on tavalla tai toisella pelastettava.

Leikkauksilla Suomi vain tuhoaa hyvää mainettansa, eikä rauha todellakaan ole enää osa sen maakuvaa.

**Joni-Matti Koskinen**
